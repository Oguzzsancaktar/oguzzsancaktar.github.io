# Proje Amacı
2022-2023 YAZ DÖNEMİ WEB TEKNOLOJİLERİ DERSİ PROJE ÖDEVİ

Derste öğrenilen bilgiler (HTML, CSS, Javascript vb.) kullanılarak bir web sitesi geliştirilmesi.

## Proje Detayları
- Site tasarımı olarak Bootstrap içeren responsive (çözünürlüğe göre değişen tasarım) bir yapı kullanılmalıdır. (Hazır tema kullanılamaz)
- Hakkında sayfası giriş sayfası niteliğinde olmalı, sayfa sahibinin kendini tanıtan bilgiler (Hobiler, Etkinlikler vb.), sevdiği spor, etkinlik vb. ait resimler, linkler vb. içermelidir.
- Eğitim bilgilerini içeren CV niteliğinde semantic tagların kullanıldığı özgeçmiş sayfası olmalıdır.
- Şehrim şeklinde bir sayfa olmalı, bu sayfada memletinize ya da sevdiğiniz şehre ait bilgiler yer almalıdır. (Şehrin nüfusu, gezilecek yerler vb.) Sayfanın başında ya da sonunda en az 4 resimden oluşan bir slider yer almalıdır. Slider’da yer alan resimlere tıklandığında ilgili resimlere ait içeriklere link olmalıdır. (İçerikler ayrıntılı olmadan site içersinde yer almalı)
- Mirasımız linkli bir sayfa ile, şehre ait kültürel miras niteliğindeki önemli bir eser; ya da Takımımız linkli bir sayfada şehrin takımı (Futbol,Basketbol vb branş farketmez) HTML elamanları kullanılarak tanıtılmalıdır.
- İlgi alanlarım isminde bir sayfada, ilgi alanlarınız çerçevesinde (film, spor vb) internetten bulduğunuz ücretsiz bir API servisinden veri alınıp gösterilmelidir.
- Sitede bir login sayfası yer almalıdır. Login sayfasında öğrenci numaranıza ait kullanıcı adı (örneğin b1812100001@sakarya.edu.tr) ve şifre (şifre “b1812100001” gibi herkesin domain içermeyen numarası olmalı) bir php sayafasına post edilip burada kullanıcı bilgileri gönderilen sayfada tanımlanan değişkenler ile kontrol edilmelidir. Eğer kontrol işlemi başarılı ise post edilen sayfada Hoşgeldiniz “b1812100001” gibi bir mesajla login işleminin başarılı olduğu bildirilmeli, login işlemi başarısız ise kullanıcı login sayfasına geri yönlendirilmelidir. Aynı zamanda login sayfasında kullanıcı adı ve şifre alanının boş geçilmemesi ve kullanıcı adının mail adresi olup olmadığı kontrol edilmelidir.
- Sitede form elamanları içeren bir iletişim sayfası olmalıdır. İletişim sayfası tüm form elemanlarını içermeli, formun tüm elamanlarının elemanın özelliğine göre seçim yada veri girişi yapılacak şekilde gönderilmesi sağlanmalıdır. İletişim formundaki gerekli kontrol işlemleri (boş mu, e-mail formatında mı vb.) yapılmalıdır.
- Projenin içindeki stiller (renk, yazı tipi, vs.) ayrı bir stil dosyasında tutulmalıdır.
- Proje ilerledikçe, gelişmeler GitHub’a yüklenmeye devam edilmelidir. (Proje teslim edilmeden GitHub’da farklı tarihlerde minimum 10 commit olmalıdır. Daha az commit olması durumunda bu kısımdan puan verilmeyecektir)

## Proje Teslimi
- Sitenin kodları ve veri dosyaları teslim edilmelidir.
- Proje hakkında rapor hazırlanmalıdır.
- Kapak sayfasında ders adı, şube, dersi veren öğretim elemanı, ödevin konusu, ödevi hazırlayanın ad soyad ve öğrenci numarası, GitHub linki ve projenin host edildiği link yer almalıdır.
- Raporda projenin her bir menüsüne ait ekran görüntüleri olmalı ve her bir menüye ait bir kaç cümlelik açıklama yer almalıdır.
- Proje hosting hizmeti veren bir sitede yer almalıdır. İnternette pek çok ücretsiz (tercihinize göre ücretli de olabilir) host hizmeti veren site mevcuttur.
- Proje sunumunun belirlenen saatte yapılması önemlidir. Sunuma katılmayan öğrenciler projelerini tamamlayıp sisteme yükleseler dahi puan alamazlar. Sunum saatleri dışında proje değerlendirmesi yapılmayacaktır.

## GitHub ve Proje Teslimi
- GitHub üzerinde bir proje oluşturulup (proje herkese açık olmalı) ilk etapta proje hakkında kısa bir bilgi dökümanı GitHub’a yüklenmelidir.
- Proje bölümüne GitHub proje linki ile beraber kısa bilgi dökümanı sistemde verilen 1. Proje bölümünde belirtilen son tarihe kadar gönderilmelidir.
- 07 Temmuz Pazartesi 23:30’a kadar sabis üzerinden Ödev 1 kısmına tüm proje kodları ve dökümanları yüklenip, proje; finalden önceki son iki ders saatinde (ders saat aralıklarını geçebilir, hangi öğrencilerin hangi derste sunum yapacakları ayrıca duyuru ile ilan edilecektir) sabisten alınacak randevu ile ilgili ders hocasına sunulacaktır.
